---
{"dg-publish":true,"permalink":"/06-religija/bible-quotes/","title":"Bible quotes","tags":["religion","scripture"]}
---


# Bible quotes

- [[#Evandelje po Mateju]]
- [[#Evandelje po Marku]]
- [[#Evandelje po Luki]]

---

## Evandelje po Mateju

---

**Mt 5:36-37**

_Zakletva_

"Ni svojom se glavom ne zaklinji jer ni jedne vlasi ne možeš učiniti bijelom ili crnom. Vaša riječ neka bude: Da, da, ne, ne! Što je više od toga, od Zloga je."

---

**Mt 6:19-21**

_Osigurano blago_

"Ne zgrćite sebi blago na zemlji, gdje ga moljac i rđa nagrizaju i gdje ga kradljivci potkapaju i kradu. Zgrćite sebi blago na nebu, gdje ga ni moljac ni rđa ne nagrizaju i gdje kradljivci ne potkapaju niti kradu. Doista, gdje ti je blago, ondje će ti biti i srce."

---

**Mt 6:25**

_Pouzdanje u Božju providnost_

"Zato vam kažem: Ne budite zabrinuti za život svoj: što ćete jesti, što ćete piti; ni za tijelo svoje: u što ćete se obući. Zar život nije vredniji od jela i tijelo od odijela?"

---

**Mt 6:34**

_Pouzdanje u Božju providnost_

"Ne budite dakle zabrinuti za sutra. Sutra će se samo brinuti za se. Dosta je svakom danu zla njegova."

---

**Mt 7:13-14**

_Lak ili težak put_

"Uđite na uska vrata! Jer široka su vrata i prostran put koji vodi u propast i mnogo ih je koji njime idu. O kako su uska vrata i tijesan put koji vodi u Život i malo ih je koji ga nalaze!"

---

**Mt 10:34-36**

_Ne mir nego mač_

"Ne mislite da sam došao mir donijeti na zemlju. Ne, nisam došao donijeti mir, nego mač. Ta došao sam rastaviti čovjeka od oca njegova i kćer od majke njezine i snahu od svekrve njezine; i neprijatelji će čovjeku biti ukućani njegovi."

---

**Mt 17:20**

_Ucenici pitaju Isusa zbog cega nisu uspjeli istjerati zloduha iz opsjednutog djecaka, Isus im odgovara..._

Kaže im: "Zbog vaše malovjernosti. Zaista, kažem vam, ako imadnete vjere koliko je zrno gorušičino te reknete ovoj gori: ‘Premjesti se odavde onamo!’, premjestit će se i ništa vam neće biti nemoguće."

---

**Mt 19:7-9**

_Isus se vraca is Galileje u judejski kraj na drugu stranu Jordana. Pristupaju mu farizeji i testiraju ga pitanjima o razvodu braka izmedju muskarca i zene._

Kažu mu: "Zašto onda Mojsije zapovjedi dati otpusno pismo i - otpustiti?" Odgovori im: "Zbog tvrdoće srca vašega dopusti vam Mojsije otpustiti žene, ali od početka ne bijaše tako. A ja vam kažem: Tko otpusti svoju ženu - osim zbog bludništva - pa se oženi drugom, čini preljub."

---

**Mt 20:26-28**

_Ne gospodujte, nego sluzite!_

"...Naprotiv, tko hoće da među vama bude najveći, neka vam bude poslužitelj. I tko god hoće da među vama bude prvi, neka vam bude sluga. Tako i Sin Čovječji nije došao da bude služen, nego da služi i život svoj dade kao otkupninu za mnoge."

---

**Mt 21:22**

_Uzdanje u molitvu_

"I sve što sa pouzdanjem zatražite u molitvi, dobit ćete."

---

**Mt 24:11-14**

_Pocetak nevolja_

"Ustat će mnogi lažni proroci i mnoge zavesti. Razmahat će se bezakonje i ohladnjeti ljubav mnogih. Ali tko ustraje do svršetka, bit će spašen.
I propovijedat će se ovo evanđelje Kraljevstva po svem svijetu za svjedočanstvo svim narodima. Tada će doći svršetak."

---

**Mt 24:27-31**

_Ponovni dolazak Sina Čovječjega_

"Jer kao što munja izlazi od istoka i bljesne do zapada, tako će biti i s dolaskom Sina Čovječjega.
Gdje bude strvine, ondje će se skupljati orlovi.
A odmah nakon nevolje onih dana sunce će pomračiti
i mjesec neće više svijetliti
i zvijezde će sa neba padati
i sile će se nebeske poljuljati.
I tada će se pojaviti znak Sina Čovječjega na nebu. I tada će proplakati sva plemena zemlje. I ugledati će Sina Čovječjega gdje dolazi na oblacima nebeskim s velikom moći i slavom. I razaslati će anđele svoje s trubljom velikom i oni će sabrati izabranike od četiri vjetra, od jednoga kraja neba do drugog."

---

## Evandelje po Marku

---

**Mk 11:23-25**

_Vjera i molitva_

"Zaista, kažem vam, rekne li tko ovoj gori: ‘Digni se i baci u more!’ i u srcu svome ne posumnja, nego vjeruje da će se dogoditi to što kaže - doista, bit će mu! Stoga vam kažem: Sve što god zamolite i zatražite, vjerujte da ste postigli i bit će vam! No kad ustanete na molitvu, oprostite ako što imate protiv koga da i vama Otac vaš, koji je na nebesima, oprosti vaše grijehe."

---

**Mk 13:24-27**

_Ponovni dolazak Sina Čovječjega_

"Nego, u one dane, nakon one nevolje, sunce će pomračiti
i mjesec neće više svijetliti
a zvijezde će s neba padati
i sile će se nebeske poljuljati.

Tada će ugledati Sina Čovječjega gdje dolazi na oblacima s velikom moći i slavom. I razaslat će anđele i sabrati svoje izabranike s četiri vjetra, s kraja zemlje do na kraj neba."

---

**Mk 15:33-39**

_Isusova smrt_

A o šestoj uri tama nasta po svoj zemlji - sve do ure devete. O devetoj uri povika Isus iza glasa: "Eloi, Eloi lema sabahtani?" To znači: "Bože moj, Bože moj, zašto si me ostavio?" Neki od nazočnih čuvši to govorahu: "Gle, Iliju zove." A jedan otrča, natopi spužvu octom, natakne na trsku i pruži mu piti govoreći: "Pustite da vidimo hoće li doći Ilija da ga skine."
A Isus zavapi jakim glasom i izdahnu.
I zavjesa se hramska razdere nadvoje, odozgo do dolje. A kad satnik koji stajaše njemu nasuprot vidje da tako izdahnu, reče: "Zaista, ovaj čovjek bijaše Sin Božji!"

---

## Evandelje po Luki

---
