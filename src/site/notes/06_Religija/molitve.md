---
{"dg-publish":true,"permalink":"/06-religija/molitve/","title":"Moje molitve","tags":["religion","prayer"]}
---


# Moje molitve

- [[#Nicejsko-carigradsko vjerovanje]]
- [[#Zdravo Marijo]]
- [[#Oče naš]]
- [[#Slava ocu]]
- [[#Molitva prije rada]]
- [[#Molitva za darove Duha Svetoga]]
- [[#Molitva Duhu Svetom]]
- [[#U trenucima nemira Molitva za unutarnji mir]]
- [[#Molitva za mudrost]]
- [[#Prije citanja biblije]]
- [[#Lectio Divina]]
- [[#Molitva na kraju dana]]
- [[#Andelu cuvaru]]
- [[#Za osobu koja se udaljila od Boga]]
- [[#Priprava za svetu misu]]
- [[#]]
- [[#Resources]]

---

##### Nicejsko-carigradsko vjerovanje

Vjerujem u jednoga Boga, Oca svemogućega, stvoritelja neba i zemlje, svega vidljivoga i nevidljivoga. I u jednoga Gospodina Isusa Krista, jedinorođenoga Sina Božjega. Rođenog od Oca prije svih vjekova. Boga od Boga, svjetlo od svjetla, pravoga Boga od pravoga Boga. Rođena, ne stvorena, istobitna s Ocem, po kome je sve stvoreno. Koji je radi nas ljudi i radi našega spasenja sišao s nebesa i utjelovio se po Duhu Svetom od Marije Djevice: i postao čovjekom. Raspet također za nas: pod Poncijem Pilatom mučen i pokopan. I uskrsnuo treći dan, po Svetom Pismu. I uzašao na nebo: sjedi s desne Ocu. I opet će doći u slavi suditi žive i mrtve, i njegovu kraljevstvu neće biti kraja. I u Duha Svetoga, Gospodina i životvorca; koji izlazi od Oca i Sina. Koji se s Ocem i Sinom skupa časti i zajedno slavi; koji je govorio po prorocima. I u jednu svetu katoličku i apostolsku Crkvu. Ispovijedam jedno krštenje za oproštenje grijeha. I iščekujem uskrsnuće mrtvih. I život budućega vijeka.

Amen.

_Nicejsko-carigradsko vjerovanje, također Nicejsko-carigradski simbol vjere, najrašireniji je tekst Vjerovanja u kršćanskim Crkvama. Prihvaćeno je 381. na Prvom carigradskom saboru, a predstavlja proširenje ranijeg Nicejskog vjerovanja koje je prihvaćeno 325. na Prvom nicejskom saboru._

_Ovo Vjerovanje, kao sažeti izričaj svoje vjere prihvaćaju Rimokatolička Crkva, Pravoslavne Crkve, Istočne pravoslavne Crkve, Asirska Crkva Istoka, Engleska crkva, Luteranske crkve i većina ostalih protestanata._

_U usporedbi sa Apostolskim vjerovanjem ovo je dulji i detaljniji iskaz vjere. Opisuje cijelo Trojstvo: Boga Oca, Isusa Krista i Duha Svetoga. Najrasirenije je u Rimokatolickim, Pravoslavnim i Luteranskim crkvama te vecinu Protestanata._

- [bitno.net/razlike](https://www.bitno.net/vjera/formacija/razlike-izmedu-nicejsko-carigradskoga-i-apostolskoga-vjerovanja/)

[[#Moje molitve|Link na vrh]]

---

##### Apostolsko vjerovanje

Vjerujem u Boga, Oca svemogućega, Stvoritelja neba i zemlje. I u Isusa Krista, Sina njegova jedinoga, Gospodina našega, koji je začet po Duhu Svetom, rođen od Marije Djevice, mučen pod Poncijem Pilatom, raspet umro i pokopan; sašao nad pakao, treći dan uskrsnuo od mrtvih; uzašao na nebesa, sjedi o desnu Boga Oca svemogućega; odonud će doći suditi žive i mrtve. Vjerujem u Duha Svetoga, svetu Crkvu katoličku, općinstvo svetih, oproštenje grijeha, uskrsnuće tijela, život vječni.

Amen.

_Apostolsko vjerovanje, također poznato kao Apostolski simbol, predstavlja temeljno izražavanje vjere u kršćanskom nauku. Ova stoljetna molitva prenosi bitne istine kršćanske vjere, ističući vjerovanje u Boga Oca, Sina Isusa Krista i Duha Svetoga. Kroz riječi "Vjerujem u Boga Oca, svemogućeg, Stvoritelja neba i zemlje?" molitva nas vodi kroz osnovne dogme kršćanske teologije, podsjećajući nas na Božju ulogu u stvaranju svijeta, utjelovljenju i spasenju ljudi. Apostolsko vjerovanje također naglašava Isusovu muku, uskrsnuće i uznesenje, potičući nas da osjećamo duboko poštovanje prema Njegovoj žrtvi za nas. Ova molitva pruža okvir za izražavanje vjere koja je prešla kroz stoljeća i koja i danas povezuje kršćane diljem svijeta u zajedničkom osjećaju pripadnosti Božjoj obitelji._

_U usporedbi sa Nicejsko-carigradskim vjerovanjem ovo je kraci tekst koji sazima osnovne krscanske postulate. Fokusira se na povijesni zivot, smrt i uskrsnuce Isusa Krista._

- [bitno.net/razlike](https://www.bitno.net/vjera/formacija/razlike-izmedu-nicejsko-carigradskoga-i-apostolskoga-vjerovanja/)

[[#Moje molitve|Link na vrh]]

---

##### Zdravo Marijo

Zdravo Marijo,
milosti puna,
Gospodin s tobom.

Blagoslovljena ti među ženama
i blagoslovljen plod utrobe tvoje,
Isus.

Sveta Marijo, Majko Božja,
moli za nas grešnike,
sada i na času smrti naše.

Amen.

[[#Moje molitve|Link na vrh]]

---

##### Oče naš

Oče naš,
koji jesi na nebesima,
sveti se ime Tvoje,
dođi kraljevstvo Tvoje,
budi volja Tvoja,
kako na nebu, tako i na zemlji.

Kruh naš svagdanji daj nam danas,
i otpusti nam duge naše,
kako i mi otpuštamo dužnicima našim,
i ne uvedi nas u napast,
nego izbavi nas od Zla!

Amen.

[[#Moje molitve|Link na vrh]]

---

##### Slava ocu

Slava Ocu i Sinu i Duhu Svetomu.
Kako bijaše na početku, tako i sada i vazda
i u vijeke vjekova.
Amen.

[[#Moje molitve|Link na vrh]]

---

##### Molitva prije rada

Djela naša, molimo, Gospodine, milošću svojom preteci i pomoću prati, da svaka naša molitva i radnja s tobom vazda počinje i početa da se s tobom dovršuje. Po Kristu, Gospodinu našem.

Amen.

[[#Moje molitve|Link na vrh]]

---

##### Molitva za darove Duha Svetoga

Duše Sveti Tješitelju, dođi u moje srce sa svojom milošću i svetom ljubavlju i daj mi dar mudrosti; da sa slašću razmatram Božje istine i da mi Bog bude jedino mjerilo u prosuđivanju svih božanskih i ljudskih stvari.

Daj mi dar razuma; da što dublje zaronim duhom svojim u otajstvo svete vjere koliko je to u ovozemaljskom vremenu moguće.

Daj mi dar savjeta; da se uklanjam zasjedama đavla i svijeta, a u dvojbi da uvijek prigrlim što je više na slavu Božju i naše spasenje.

Daj mi dar jakosti; da osobitom odlučnošću svladam sve napasti i ostale zapreke u duhovnom životu.

Daj mi dar znanja; da pravo spoznam što i kako treba vjerovati i da ne bih zastranio u duhovnom životu.

Daj mi dar pobožnosti; da Bogu, svetima i službenicima Crkve dužno štovanje i čast iskazujem, a nevoljnima za ljubav Božju u pomoć pritječem.

Daj mi dar straha Božjega; da se čuvam grijeha, bojeći se uvrijediti Boga iz sinovskog poštovanja prema Božjem Veličanstvu.

_Za veći blagoslov molite se Duhu Svetom. Probajte moliti [malu Krunicu posvećenu Duhu Svetom](https://molitve.hr/krunica-duhu-svetom/)_

[[#Moje molitve|Link na vrh]]

---

##### Molitva Duhu Svetom

Isuse dragi, izlij na mene Svoga Duha Svetog, jer ga silno trebam.

Želim da mi dade hrabrost i snagu, kao što je dao i tvojim apostolima. Da mi dade snagu i razumijevanje poslanja, na koje sam u svom životu pozvan.

**Neka me Duh Sveti nauči što trebam znati.**

Molim za izljev Duha Svetoga, da me obnovi u vjeri i ljubavi. Duše Sveti, djeluj u meni i posluži se sa mnom, neka po Tvojoj sili i ja donašam Isusa u svijet.

Raspali taj žar u meni, da Isusa mogu i drugima svjedočiti. Isuse pomozi mi, da pomoću Duha Svetog doživim obnovu vjere.

Daj da budem ispunjen Tvojim Svetim Duhom, da mi dade mudrosti i dar uviđanja, da bi i druge potaknuo na molitvu. Daj, da se obnovim po Tvom Svetom Duhu i da ozdravim. Pročisti me Isuse svojim Svetim Duhom da odagna i sav strah, koji je u meni, jer je on najbolje oružje protiv straha.

Duše Sveti, pomozi mi da Isus govori u meni i po meni. Ja želim dobiti krštenje u Tebi. Ti si pokretač svega što se događa po Božanskoj sili i volji. Daj da Tvoji darovi postanu stvarnost u mom životu.

Dođi, Duše Sveti i ispuni me! Dođi Duše Sveti u moj um da Te mogu razumjeti!

**Dođi Duše Sveti u moje uši, da mogu čuti što mi govoriš!**

Dođi Duše Sveti na moje usne da mogu propovijedati Isusa i Njegovo Evanđelje! Dođi Duše Sveti u moje srce kako bih mogao ljubiti, jer sam bez Tebe vrlo slab i ništa sam.

[[#Moje molitve|Link na vrh]]

---

##### U trenucima nemira: Molitva za unutarnji mir

Ovu molitvu molim u trenucima kada mi se čini da sve ide u krivom smjeru.

Bože, daj mi milosti da u miru prihvatim
stvari na koje ne mogu utjecati,
hrabrost da promijenim stvari
koje se mogu promijeniti
i dar mudrosti kako bih mogao
razlikovati dobro od lošeg.
Podari mi milost da mogu živjeti dan po dan,
uživajući u svakom pojedinom trenutku,
prihvaćajući teškoće na koje naiđem kao put prema miru.
Prihvaćajući ovaj grešni svijet takav kakav je,
ne onakav kakav bih ja htio da bude.
Vjerujem da je sve u Tvojim rukama.
Predajem se volji Tvojoj.
Podari mi mir, usmjeri me.
Predajem se volji Tvojoj.
Amen.

[[#Moje molitve|Link na vrh]]

---

##### Molitva za mudrost

_Knjiga mudrosti 9_
[biblija.ks.hr](https://biblija.ks.hr/knjiga-mudrosti/9)

Bože otaca naših i Gospode milosrđa,
ti koji si riječju svojom stvorio svemir
i koji si sazdao čovjeka mudrošću svojom
da vlada nad stvorovima tvojim
i da svijetom upravlja u svetosti i pravednosti
i da sud sudi dušom pravičnom:
daj mi mudrost, prisjednicu svoga prijestolja
i ne odbaci me između djece svoje.
Jer sam sluga tvoj, sin sluškinje tvoje,
čovjek slab i malovjek,
nesposoban shvatiti pravdu i zakone.
Jer ako bi tko od sinova ljudskih bio i savršen,
ali bez mudrosti koja od tebe dolazi,
opet ne bi ničemu vrijedio.
S tobom je mudrost, koja zna djela tvoja,
koja je bila nazočna kad si stvarao svijet;
ona zna što je milo tvojim očima
i što je pravo po tvojim zapovijedima.
Pošlji je s nebesa svetih
i otpravi je od svoga slavnog prijestolja,
da uza me bude i potrudi se sa mnom
i da spoznam što je tebi milo.
Jer ona sve zna i razumije,
ona će me razborito voditi u pothvatima mojim
i štititi svojom moći.

[[#Moje molitve|Link na vrh]]

---

##### Prije citanja biblije

Bože svemogući, Oče moj.

Duše Sveti prožmi moje srce,
podari mi mudrost da shvatim volju tvoju.
Neka mi mudrost bude vodilja i jasnoća u nejasnome.

Duše Sveti prožmi moje misli razborom,
da ne budem vođen strahom,
nego vjerom u volju tvoju.
Neka me razborit i mudar um vode prema istini.

[[#Moje molitve|Link na vrh]]

---

##### Lectio Divina

Lectio divina ili bozansko citanje drevna je vjezba samostalnoga ili zajednickoga molitvenog citanja Svetoga pisma. Ono pritom nije shvaceno kao tekst koji treba rasclaniti, nego kao ziva rijec. Korijene ovakvoga citanja pronalazimo jos u vrijeme nastanka Starog zavjeta, a svoj vrhunac dozivljava u ranom srednjem vijeku. Vjezba pocinje citanjem odlomka Svetog pisma razvijajuci se, na poticaj Duha Svetoga, u meditaciju, molitvu i kontemplaciju. Tako rijec Bozja postaje sredstvo sjedinjenja sa samim Bogom.

###### Molitva prije citanja Svetog Pisma

_Preporučuje papa Benedikt XVI_

Isuse, istinsko svjetlo, koji osvjetljavaš svakog čovjeka koji dolazi na svijet, ispovijedamo i vjerujemo da si ti Sin Božji, kojeg je Otac poslao da nam budeš učitelj. Pouči nas o istini. Tvoja riječ je istina, duh i život. Ali tko je dostojan otvoriti evanđelje i proniknuti njegovu dubinu? Samo ti, Gospodine Isuse Kriste, koji si za nas umro na križu i otkupio nas svojom krvlju.

Gospodine, daj mi milost da u duhu svete Crkve spoznam velike istine koje si po evanđelju objavio ljudima. Otvori mi riznicu svoje mudrosti. Učini da tvoja riječ koja prožima moju dušu, osvjetljava i posvećuje moj život, dok ne dođem u nebo, gdje ti živiš i kraljuješ u vijeke vjekova.

Amen.

###### Razmatranje rjeci bozije

1. Uvodna priprava

Na samom početku izaberi tekst Svetog pisma nad kojim želiš moliti. Preporučljivo je da se uzme ulomak iz čitanja liturgije dana, ili iz nedjeljne liturgije, ukoliko se božanskim čitanjem želimo za nju pripraviti. Zatim odaberi mjesto i zauzmi položaj koji ti najviše odgovara. Isključi sve ono što ti može smetati. Odluči koliko vremena želiš provesti u molitvi (desetak minuta) nemoj žuriti. Stavi preda se svetu sliku ili križ da ti pomogne u sabranosti. Saberi se, usredotoči se na vlastito disanje, ili na kakav drugi način omogući sebi da na trenutak zastaneš i da osjetiš unutarnju šutnju. Zazovi Duha Svetoga i počni sa znakom križa. Ovo je sveto vrijeme koje ti želiš posvetiti Bogu, kako bi on mogao govoriti tvome životu.

1. Lectio

Počni polako i pažljivo čitati tekst. Kušaj svaki dio odabranog čitanja, u stalnom osluškivanju i iščekivanju “laganog, blagog glasa” koji će se pojaviti nad pojedinim riječima. Ne očekuj čudesna prosvjetljenja ni ushite. U “božanskom čitanju” Bog nas uči kako ćemo ga tražiti i slušati u šutnji. Poziva nas da ga otkrijemo već prisutnog. Neka pitanja mogu ti pomoći: Tko su likovi koji se pojavljuju u tekstu? Što oni rade, kako se odnose jedni prema drugima? Što govore?

1. Meditatio

Prepoznatu riječ ili rečenicu polako usvoji. Zapamti je i polagano ponavljaj, tako da uđe u dijalog s tvojim unutarnjim svijetom misli, briga i sjećanja. Ne moraš se bojati rastresenosti. Misli i sjećanja jednostavno su dio tvoga bića, i ako se pojavljuju za vrijeme “božanskog čitanja”, znači da i oni žele da ih predaš Bogu, zajedno s ostatkom tvog unutarnjeg bića. Sjeti se primjera Djevice Marije, koja je svoje uspomene i razmišljanja pretvarala u molitvu (Lk 2,19. 51). Neka te ovo unutarnje poniranje uvede u dijalog s Bogom. Pitanja koja ti mogu pomoći: Što kaže ovaj tekst o Božjoj ljubavi prema čovjeku? Što govori meni, koliko mi je važan?

1. Oratio

Govori s Bogom, pričaj mu. Uopće nije važno upotrebljavaš li riječi, misli ili slike. Komuniciraj s Bogom kao s nekim za koga znaš da te voli i prihvaća. I predaj mu ono što si otkrio u sebi za vrijeme meditacije. Ova je molitva shvaćena kao dijalog s Bogom, ali i kao prinos Bogu. Kao što svećenik u euharistiji prinosi kruh i vino, tako smo pozvani u »božanskom čitanju« prinijeti Gospodinu svoja najbolnija iskustva i razmišljanja, da nas njegova blagoslovljena riječ preobrazi i iscijeli. Pokušaj zapisati što osjećaš pri susretu s odlomkom koji si upravo razmatrao.

1. Contemplatio

Jednostavno otpočini u Božjem zagrljaju. I kad te pozove da se ponovno vratiš na iščitavanje njegove riječi ili na unutarnji dijalog s njim - odazovi se. Uči se upotrebljavati korisne riječi i odbacivati suvišne. Raduj se s uvjerenjem da je Bog s tobom u riječi i šutnji. U kontemplaciji se okrećemo od aktivizma i učimo se jednostavno biti, tj. postojati u prisutnosti dobroga Oca nebeskog.
Ponekad ćeš se vraćati na čitanje teksta, bilo da okusiš smisao riječi ili rečenice koju ti je Gospodin namijenio, bilo da tražiš novu riječ nad kojom ćeš ponirati u Božju prisutnost. Dogodi se da jedna riječ ispuni sve vrijeme namijenjeno “božanskom čitanju”. To nije važno. Bitno je da u tom vremenu budeš sa svojim Bogom razmatrajući njegovu riječ.

[[#Moje molitve|Link na vrh]]

---

##### Molitva na kraju dana

Vječni Oče,
želio bih se odmoriti ove noći u Tvome Srcu.
Prikazujem ti svaki otkucaj svoga srca,
sa svom svojom ljubavlju koju nosim za tebe.
Iako sada odlazim na počinak,
molim za obraćenje onih duša koje su Te uvrijedile.
Molim Te da se smiluješ nad nama grješnicima,
posebno onima koji su Te upoznali i ne odustaju od grijeha.
Prikazujem Ti cijelo svoje biće i svaki otkucaj svoga srca,
kao zadovoljštinu za učinjene grijehe.
Amen.

[[#Moje molitve|Link na vrh]]

---

##### Andelu cuvaru

Mnogi su jos kao djeca, od majke, naucili ovu molitvu. Molitva raste s covjekom. I zreo covjek moze prisvojiti ovu molitvu, osobito u opasnosti zivota.

Anđele, čuvaru mili,
svojom snagom me zakrili.
Prema Božjem obećanju,
čuvaj mene noću, danju.
Osobito pak me brani
da mi dušu grijeh ne rani.
A kad s ovog svijeta pođem,
sretno da u nebo dodem:
da se ondje s tobom mogu
vijekom klanjat dragom Bogu.

Anđele Božji, čuvaru moj.
Danas i uvijek uza me stoj.
Ruku mi pruži, vodi me ti.
Ti me od zala očuvaj svih.

Amen.

[[#Moje molitve|Link na vrh]]

---

##### Za osobu koja se udaljila od Boga

Oče nebeski, molim Te u ime i po krvi Isusa Krista da oslobodiš od Sotonskog zavođenja, svoje stvorenje (ime osobe) koje neprijatelj želi odvojiti od Tebe. Molim Te, Gospodine Isuse, da staviš svoju trnovu krunu oko (ime) i privuci ga (je) svome Presvetom Srcu pod svoj plašt ljubavi. Marijo naša Majko, molimo tvoj zagovor i zaštitu kod tvoga Božanskog sina za njega (nju).

Amen.

[[#Moje molitve|Link na vrh]]

---

##### Priprava za svetu misu

Gospodine Isuse, ti si rekao: "Uzmite i jedite! Ovo je tijelo moje...Uzmite i pijte! Ovo je krv moja..."

Prihvaćam tvoju božansku ponudu. Vjerujem, Gospodine, da cu pod prilikama naših darova kruha i vina primiti tebe, Boga i čovjeka. Čvrsto se nadam da ćeš mi dati sve darove i milosti, sve potrebno za ovaj život i vječnost, kad mi daješ sebe - božanski dar.

Tolika ljubav koja sebe daje svojim prijateljima neka me potakne da ti vratim ljubavlju danas, sutra, uvijek. Zaboravi ako za tebe ima malo ljubavi u mom srcu i životu. Žao mi je - zbiljski žao - što sam toliko vrijeđao tebe, jedino dobro, jedinu ljubav. Stvori u meni novo srce, pripravi ga sebi za stan.

Dođi, Gospodine Isuse!

[[#Moje molitve|Link na vrh]]

---

## Resources

- [molitva.hr](https://www.molitva.hr) - katolicke molitve
- [hkm.hr](https://hkm.hr) - hrvatska katolicka mreza
- [bitno.net](https://www.bitno.net) - vjerski portal
- [hilp.hr](https://hilp.hr) - hrvatska liturgija
- [hkr.hkm](https://hkr.hkm.hr) - hrvatski katolicki radio
- [Nova Eva](https://play.google.com/store/apps/details?id=hr.bpervan.novaeva.main&pcampaignid=web_share) - android app http://novaeva.com
-
- [[06_Religija/index\|index]] - personal note
- [[06_Religija/katekizam katolicke crkve\|katekizam katolicke crkve]] - personal note
